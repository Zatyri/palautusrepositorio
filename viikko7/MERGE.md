Craig Larman ja Bas Vodde kirjoittaa ”Lean Primer” julkaisussa lean toimintamallista. Kirjoittajat painottavat julkaisun alussa, että lean on koko organisaatiota kattava toimintamalli, eikä kokoelma työkaluja. Leanin ydin on organisaation sitoutuminen henkilöstöön ja kannustaminen jatkuvaan kehitykseen. Toteuttaakseen lean toimintamallia on ymmärrettävä kaikki sen osa alueet.

Kirjoittajat käyttävät, kertoessaan leanin toimintamallista, perustana leanin ajatustaloa (the lean thinking house). Lean ajatustalu koostuu perustasta, katosta (tavoite), kahdesta pilarista (henkilöiden arvostus, jatkuvat parantaminen) ja sisällöstä (14 periaatetta ja tuotekehitys). 

Perusta käsittelee organisaation sitoutumista opettaa lean toimintamallia henkilöstölle ja tekemään päätöksiä pitkäjänteisillä tavoitteilla. Myös organisaation johdon ja esihenkilöt on omaksuttava lean toimintamalli, joka tarkoittaa, että he ovat enemmän opettajia ja ymmärtävät alaistensa työt.

Ensimmäinen pilari, eli henkilöiden arvostus sisältää konkreettisia asioita kuten ”älä vaivaa asiakasta”, jossa asiakkaiksi lukeutuvat myös henkilöstö ja sidosryhmät ja kehitä ensin ihmisiä ja sitten tuotetta.

Toinen pilari, eli jatkuva parantaminen on ajatusmalli, jossa jokainen työntekijä kannustetaan haastamaan toimintamalleja ja parantamaan niitä. Parannus voi tapahtua vähentämällä hävikkiä (waste), joka on niin sanottua turhaa työtä. Hävikin vähentämiseen on pyrittävä löytämään ongelman perimmäinen syy, esimerkiksi kysymällä ”miksi” tarpeeksi monta kertaa.

14 periaatetta on lista asioista, jotka sitovat leanin kokonaisuuden. Listassa luetellaan asioita joita organisaatio pitää tavoitella, kuten esimerkiksi toimimaan tilausperusteisesti (pull) eikä massatuotannolla (push) ja siirtymään ”flow” tilaan jossa tuotetaan asioita lyhyissä iteraatioissa paljastaakseen mahdollisia ongelmia mahdollisimman nopeasti.

Talon katto, eli tavoite, on saavuttaa ja ylläpitää lyhyin mahdollinen tuotantoketju, pienimmällä kustannuksella laadusta ja arvosta tinkimättä, sekä ylläpitää moraalia ja turvallisuutta.
